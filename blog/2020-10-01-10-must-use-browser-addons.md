---
title: 10 اضافات للمتصفحات لا غنى عنهم
path: 10-must-use-browser-addons
date: 2020-10-01
description: شوية Addons للمتصفحات بتسهل حياتي جداً لا غنى عنهم ابداً
lang: ar
---

شوية Addons للمتصفحات بتسهل حياتي جداً لا غنى عنهم ابداً

## Awesome Emoji Picker

من اسمها, بتسمحلكوا تستعملوا ايموجيز في اي موقع واي مكان. بتفتحلكوا قائمة في المتصفح تختاروا منها الايموجي الي تحبوه و فيها سيرش كمان, و بتعمل كوبي و auto-insert للايموجي اللي تختاروه لو بتكتبوا في text field.

## Facebook Container

بتخلي الـ Tracking بتاع فيسبوك محدود لدوميينز Facebook.com فقط, يعني اي حاجة ليها علاقة بيهم على مواقع تانية مش هتشتغل.

## Imagus

مواقع كتير الصور عليها مش بتبقى واضحة و محتاجين نكبرها, و احياناً بنضطر نفتح صفحات جوا صفحات عشان نشوف النسخ الكبيرة, دي بتخليك تحط الماوس على الـ thumbnail تقوم مكبرة الصورة و لو لقت لينك للصورة اللاصلية الكبيرة هتظهرها بدل الـ thumbnail.

## Notion Web Clipper

للي بيستعملوا Notion, بتسمحلك تسيف لينكس و حاجات تانية بسرعة لأي دوكيومنت عندك على حسابك.

## Old Layout for Facebook

بترجع الشكل القديم بتاع فيسبوك بدل العته اللي بيحصل ف الجديد.

## Search by Image

بتديلك اوبشن في الـ Context menu على المواقع انك تعمل سيرش بالصورة على اكتر من 5 مواقع بحث.

## Snap Links

عارفين لما بتكليك و تشدوا الماوس عشان تختاروا كذا فايل؟ ده بقى في المتصفح و بتسمحلكوا تختاروا كذا لينك في نفس الوقت و بتفتحتهم كلهم في new tabs لوحدها.

## Stylus

لو حابين تغيروا من شكل موقع باستخدام CSS دي هتسمحلكوا تكتبوا Custom CSS لأي موقع تحبوه و بتشغله لوحدها.

## TamperMonkey

اما بقى لو حابين تشغلوا سكريبت على موقع معين كل اما تفتحوه فا دي بتتكفل بالموضوع.

## YouTube Audio

اكستنشن بتوقف الستريم بتاع الفيديو و تحمل صوت الفيديوهات ع اليوتيوب فقط, للناس اللي بيسمعوا اغاني كتير عليه و مش حابين يضيعوا الباقة في الفيديوهات.

## ضيفة شرف: HTTP Everywhere

احياناً كتير لما بعمل كوبي للينك معين بلاقيه اتعمله كوبي كـ HTTP مع ان الموقع في الاصل HTTPS و ده احياناً بيعمل مشاكل مع المتصفح, الاضافة دي بتغير كل اللينكات الى HTTPS لو لقت ان الموقع بيدعمها.
