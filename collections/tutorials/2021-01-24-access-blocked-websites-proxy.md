---
title: ูุดููุฉ Medium ูุญู ุณุฑูุน
date: 2021-01-24
description: ูุงุณ ูุชูุฑ (ูู ุถูููู ุงูุง) ุจูุดุชููุง ูู ููุถูุน ุงู ููุงูุน ุฒู Medium ูููููู
  ูุจูุงุฏูู, ุงูููุงูุฉ ุฏู ูููุง ุญู ูููู.
lang: ar
category: ููุชุทูุงุช
path: access-blocked-websites-proxy
---
ุตุจุงุญ ุงููู ๐

ูุงุณ ูุชูุฑ (ูู ุถูููู ุงูุง) ุจูุดุชููุง ูู ููุถูุน ุงู ููุงูุน ุฒู Medium ูููููู ูุจูุงุฏูู, ููุงู ูู ูุงู ูู ุงูุงูู ุงููุง ูุญุท ููุทุฉ ูู ุงุฎุฑ ุงูู domain ููุงู ุจููุชุญ. ุงูุทุฑููุฉ ุฏู ูุนุงุฏุชุด ุจุชุดุชุบู ูุนุงูุง, ููููู ุจุชุดุชุบู ูุน DNS ูุญุฏุฏูู ููุท.

ูููุช ุทุฑููุฉ ุชุงููุฉ ุฎูููู ูุฏู ูุณููุฉ ูู ุงูุชุนุงูู ุจุชูุชุญ ุงููููุน ุงูุชููุงุชูู. ุงูุทุฑููุฉ ุฏู ูู ุงูู site-based proxy.

# ุงูู ูู ุงูู Proxyุ

ููู ููุนุฑูุด, ุงูู proxy ุนูููุงู ุฏู ุจูุจูู ุฌูุงุฒ\ุณูุฑูุฑ ูู ุจูุฏ ุชุงููุฉ ุจุฏู ูุง ุชุฑูุญ ูููููุน ุงูุงุณุงุณู ุนูู ุทูู ุจุชููู ุฑุงูุญ ุนูู ุงูุจุฑููุณู ูุชุฏููู ุงูุจูุงูุงุช ุงููู ุงูุช ุนุงูุฒูุง ููู ุจูุนูู forward ููุฑููููุณุช. ุจูุนูู ุงูู ูู ูู ูุตุฑ ูุญุงููุช ุชุฎุด ุนูู Medium ูู ุฎูุงู proxy ูู ุงููุงููุง ูุซูุงู ุงูุญูููุฉ ูุชุดูู ุงูู ุจุชููููุช ุนูู ุญุงุฌุฉ ูู ุงููุงููุง ูุจุงูุชุงูู ูุด ููููุนูุง ุงูุฑููููุณุช ูู ุงููุง ุชุนุฏู. ููุฐูู Medium ููุดูููุง ุงูู ุฌุงู ูู ุงููุงููุง. (ุดุฑุญ ูุจุณุท ุฌุฏุงู ูุงูุญูููุฉ ูุนูุฏุฉ ุงูุชุฑ ุดููุฉ)

# FoxyProxy Standard
ุงูุทุฑููุฉ ุจูู ุนู ุทุฑูู addon ูููุชุตูุญุงุช ุงุณููุง FoxyProxy Standard, ุงูุงูุณุชูุดู ุฏู ุจูุงููุง ูู ุงูุณูู ุณููู ุทูููุฉ, ููุงุณ ูุชูุฑ ุจูุดูุฑูุง ูููุง.

1- ุงูู ูุง ุชุญูููุง ุงูุงูุณุชูุดู ูุชูุชุญ ุตูุญุฉ ุงูู about, ุชูุฏุฑูุง ุชูููููุง ูุชูุชุญูุง ุงุนุฏุงุฏุงุช ุงูุงูุณุชูุดู ุจููุณูู ุงู ุชูุฒููุง ุชุญุช ุฎุงูุต ุชุฏูุณูุง ุนูู `back`.

![About page](https://i.imgur.com/BuJEcVN.png)

2- ููุธูุฑ ูุฏุงููู ุงูุดูู ุฏู, ุฏูููุชู ุฏูุณูุง ุนูู Add

![Options page](https://i.imgur.com/4GEJjSB.png)

3- ูููุชุญ ุตูุญุฉ ุงูู Add Proxy ุงููู ูู ุฎูุงููุง ููุถูู ุจุฑููุณู ุฌุฏูุฏ

![Add proxy](https://i.imgur.com/hVcEAqu.png)

4- ูุชูุชุญูุง ูููุน ูู ุงูุงุชููู ุฏูู (ุงู ุงู reference ุนุงุฑูููู) ูุชุงุฎุฏูุง ุงูู IP ูุงูู Port ุจุชูุน ุงู ุจุฑููุณู ูุฏุงููู. ูุงุฒู ูููู ููุนู HTTP/HTTPS ููููุถูู ูุจูู ุงูู Speed ุจุชุงุนุชู ููููู (ุงุฎุถุฑ, ุฏู ping ูุด ุณุฑุนุฉ ุญููููุฉ).

- [Hide My Name](https://hidemy.name/en/proxy-list)
- [Free Proxy Lists](http://www.freeproxylists.net)

![Proxy list](https://i.imgur.com/2BK7joK.png)

5- ูุชุงุฎุฏูุง ุงูู IP ูุงูู Port ูุชูุชุจููู ูู ุตูุญุฉ ุงูู Add ูู ุงูุฎุทูุฉ ุฑูู 3

![After adding data](https://i.imgur.com/mwQYhp3.png)

6- ุจุนุฏ ูุฏู ูุชุฏูุณูุง ุนูู Save & Edit Patterns. ูููุชุญูููุง ุงูุตูุญุฉ ุฏู. ูู ุฎูุงููุง ูุชูุชุจูุง medium.com ูู ุงูู pattern ูุจุนุฏ ูุฏู Save

![Last step](https://i.imgur.com/0lMpMNb.png)

ูููู ุชุญุชุงุฌูุง ุชุนูููุง ุฑูุณุชุงุฑุช ูููุชุตูุญ, ุจุณ ูุฏู.

> ุงุชุฃูุฏูุง ุงู ูู ุงูุตูุญุฉ ุงูุฑุฆูุณูุฉ ููุงูุณุชูุดู ูุฎุชุงุฑูู Use Enabled Proxies By Patterns and Order.

![Use Enabled Proxies By Patterns and Order](https://i.imgur.com/vD8QCiN.png)

# ุญููู ุชุงููุฉ
ูู ุญููู ุชุงููุฉ ูุชูุฑ, ุงูุง ูุด ุจูุชู ุจููู ุนุดุงู ุถูุงุน ููุช ุนูู ุงููุงุถู. ุฏู ุงูุณุจ ุทุฑููุฉ ุจุงููุณุจุฉ ูู. ุงูุญููู ุงูุชุงููุฉ:

- ุชุณุชุนูููุง Web Proxy, ุฏู ุจูุจูู ููุงูุน ุจุชุฎุดูุง ุนูููุง ูุชุญุทูุง ุงููููู ููู ุจููุชุญูุงูููุง
- ุชุณุชุนูููุง VPN, ูุฏู ุจุฑุถู ุงูุง ูุด ุญุงุจุจ ูู ุดููุฉ ุงุดุบูู ุนุดุงู ุงูุฑุง ููุงูุฉ ุจุนุฏ ูุฏู ุงุทููู, ููุฐูู ูุด ุญุงุจุจ ุงุฎุด ุนูู ูููุน ุชุงูู ุนุดุงู ุงูุฑุง ุญุงุฌุฉ.

ุงูุทุฑููุฉ ุฏู (FoxyProxy) ุจุชุณูู ุนููุง ุงูููุถูุน, ุงู ูููุน ููููู ุงูุฏุฑ ุงุถููู ููู patterns ุจุชุงุนุช ุงูุจุฑููุณู ูุฎูุงุต, ูุด ูุถุทุฑ ุงุนูู ุงู ุญุงุฌุฉ ุชุงูู ุจุนุฏ ูุฏู, ูู ุงูุงูุณุชูุดู ุจุชุนูู ูู ุญุงุฌุฉ ูุญุชุงุฌูุง.

ูู ูู ุงุณุฆูุฉ ุชูุฏุฑูุง ุชุจุนุชููุงูู ูู ุงู ุญุชู :"D